За що це нам судилося - все разом навалилося,
на карантин планетка узяла і закрилася. Поганий рік.
Але фантазія здійснилася - от діти народилися,
і одразу двоє, агукають обоє. Хороший рік.
Ми з лютого сиділи, не виходячи з квартири,
ми ледь не посивіли і вже на місяць вили. Поганий рік.
Проте нам себе вдалось привчити щогодини руки мити
Здавалося б - дрібничка. Але гожа звичка. Хороший рік.
А я собі напланував такої - ледь не чотири моря,
на волю, в пампаси - Черкаси, ананаси. І анікуди не злітав.
Такі гастролі я манав. Поганий рік.
Все, що відкладали, ми передивилися, усе перечитали,
нарешті часу вистачало.
Ніхто не підганяв, ніщо не затискало. Хороший рік.
І десь за років триста прилетять туристи з туром по Землі
Екскурсовод розкаже, андроїди покажуть, як ми тут жили
Із чого ми раділи, сміялися й дуріли - перся хто як міг
Як ми живих кохали і, головне, здолали 20 рік
А світ з'їжджає з глузду,
рубає душі на капусту.
Від цього порожньо - від того пусто. Нервовий тік.
Але ми стали сильніші,
навчились цінувати кожну мить,
цілувати кожну мить. Хто б знати міг?
Ми сиділи без роботи. Турботи.
Все проїли і не заробили.
А потім нас заборонили. Звірячий рик.
Зате ми зрозуміли, що музики не розлюбили.
Як буде платівка - настане і готівка.
Я - передрік.
Ми перевірили, які вони - останні сили, коли щодня новини -
неначе в горло вили. Поганий рік.
Тож, не глушіть мотори, я все одно побачу море.
Ось воно, прибоєм заливає горе. Хороший рік.
І десь за років триста прилетять туристи з туром по Землі
Екскурсовод розкаже, андроїди покажуть, як ми тут жили
Із чого ми раділи, сміялися й дуріли - перся хто як міг
Як ми живих кохали і, головне, здолали 20 рік
